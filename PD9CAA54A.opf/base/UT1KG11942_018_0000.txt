༄༅། །མགོན་པོ་ཡིད་བཞིན་ནོར་བུའི་འདོད་གསོལ་ཕྲིན་ལས་མྱུར་འགྲུབ་ཅེས་བྱ་བ་བཞུགས་སོ།། ཧཱུྃ། བླ་མ་མགོན་པོ་ཡིད་བཞིན་ནོར་བུ་ལ། །མཆོད་གཏོར་སྤྱན་གཟིགས་ནམ་མཁའི་ཁམས་གང་བ། །མི་ཕྱེད་དད་པའི་བློ་ཡིས་འབུལ་ལགས་ན། །བཞེས་ནས་བཅོལ་པའི་ཕྲིན་ལས་འགྲུབ་པར་མཛོད། །བདག་ཅག་དུས་འདིར་ཚེ་རིང་ནད་མེད་ཅིང་། །ཁམས་གསུམ་སྐྱེ་འགྲོ་མ་ལུས་དབང་དུ་བསྡུས། །འདོད་རྒུ་དཔལ་འབྱོར་དབྱར་མཚོ་ལྟར་རྒྱས་ཤིང་། །ཆོས་མཐུན་བསམ་པ་ཡིད་བཞིན་འགྲུབ་པར་མཛོད། །ཟང་ཟིང་འཕེལ་བས་ཆོས་སྤྱོད་འགྲུབ་པ་དང་། །ཁེངས་དྲེག་རྩོད་པའི་རྒྱུ་རུ་མི་འགྱུར་བར། །འགྲོ་ཀུན་སྦྱིན་པ་རྣམ་བཞིས་རྟག་སྐྱོང་བས། །བསོད་ནམས་ཚོགས་ཆེན་རྫོགས་པར་མཛད་དུ་གསོལ། །ཀྱེ་མ་མྱུར་མཛད་ཐུགས་རྗེའི་གཏེར་ཆེན་གྱིས། །སྔོན་གྱི་ཐུགས་བསྐྱེད་སྨོན་ལམ་རྗེས་དགོངས་ལ། །བདག་གིས་ཇི་ལྟར་གསོལ་བའི་འདོད་དོན་རྣམས། །སྐད་ཅིག་ད་ལྟ་ཉིད་ནས་འགྲུབ་པར་མཛོད། །ཁྱེད་ལ་མཆོད་ཅིང་གསོལ་བ་བཏབ་པའི་མཐུས། །བདག་སོགས་གང་དུ་གནས་པའི་ས་ཕྱོགས་སུ། །ནད་གདོན་དབུལ་ཕོངས་འཐབ་རྩོད་ཞི་བ་དང་། །ཆོས་དང་བཀྲ་ཤིས་འཕེལ་བར་མཛད་དུ་གསོལ། །ཞེས་པའང་བླ་མ་དམ་ཆོས་ཚེ་འཕེལ་གྱི་ཐུགས་བཞེད་སྐོང་བའི་སླད་དུ་སྒ་སྟོན་ཝ་གིནྡྲས་བྲིས་པའོ། །སརྦ་མངྒ་ལཾ།། །། PAGE \* MERGEFORMAT 2 སྒ་སྟོན་ངག་དབང་ལེགས་པའི་གསུང། མགོན་པོ་ཡིད་བཞིན་ནོར་བུའི་འདོད་གསོལ་ཕྲིན་ལས་མྱུར་འགྲུབ། PAGE \* MERGEFORMAT 1 